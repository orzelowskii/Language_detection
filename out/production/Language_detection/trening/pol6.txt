PL Od Rumunii po Francję. Ze do celów wróżebnych
Biblia straciła swoją aktualność. Cóż nam przyjdzie
na przykład z następującego wersetu, gdy niebacznie
się otworzy w jakiś kwietniowy piątek czy grudniową
środę: „Wszystkie naczynia przybytku do całej służby
w nim i wszystkie jego paliki i wszystkie paliki dziedzińca będą z miedzi (Wj 27, 19)"*. Jak mielibyśmy to
rozumieć? Zresztą, mówił, że wcale nie upiera się przy
Cioranie. Spojrzał na mnie wyzywająco i powiedział:
— Proszę bardzo, niech pani zaproponuje coś
innego.
Nic nie przyszło mi do głowy. Wtedy wyciągnął
ze swojego plecaka cieniutką sfatygowaną książeczkę,
otworzył ją w przypadkowym miejscu, po czym twarz
mu się rozjaśniła.
— „Zamiast zwracać uwagę na twarz przechodniów, spoglądałem na ich stopy i wszystkich tych zabieganych ludzi sprowadzałem do kroków spieszących
— tylko ku czemu. I wydało mi się jasne, że nasza misja polega na wznoszeniu kurzu w poszukiwaniu jakiejś
niepoważnej tajemnicy" — przeczytał z satysfakcją.
Kunicki. Woda I
Godzina jest przedpołudniowa, nie wie dokładnie
która, nie spojrzał na zegarek, ale czeka nie dłużej,
zdaje się, niż kwadrans. Opiera się wygodnie o siedze-
* Źródła cytatów opisano na końcu książki (przyp. red.)
30
nie i przymyka oczy; cisza jest przenikliwa jak wysoki
nieustępliwy dźwięk, nie można zebrać myśli. Jeszcze
nie wie, że brzmi jak alarm. Odsuwa fotel od kierownicy i wyciąga nogi. Głowa mu ciąży, ciało podąża za
jej ciężarem, spada w białe rozgrzane powietrze. Nie
będzie się ruszał, poczeka.
Na pewno palił papierosa, może nawet i dwa. Po
kilku minutach wyszedł z auta i wysikał się do rowu.
Zdaje się, że nie minął go żaden samochód, ale teraz
nie jest tego pewien. Potem wrócił do środka i z plastikowej butelki napił się wody. Wreszcie zaczął się niecierpliwić. Zatrąbił gwałtownie klaksonem i ogłuszający dźwięk przyspieszył falę złości, która sprowadziła go
poniekąd na ziemię. Od tego momentu wszystko już
widzi dokładniej: ruszył za nimi ścieżką, nieuważnie
rojąc w myślach słowa, jakie zaraz wypowie: „Co ty, do
cholery, tak długo robisz? Co ty wyprawiasz?".
To jest gaj oliwny, wyschnięty na pieprz. Trawa
chrzęści pod butami. Między powykręcanymi oliwkami rosną dzikie jeżyny; młode pędy próbują wśliznąć
się na ścieżkę i złapać go za nogę. Wszędzie pełno
śmieci: chusteczki higieniczne, obrzydlistwo podpasek, okupowane przez muchy ludzkie ekskrementy
Inni też zatrzymują się przy drodze, żeby się załatwić.
Nie zadają sobie trudu wejścia głębiej w zarośla, spieszy im się, nawet tutaj.
Nie ma wiatru. Nie ma słońca. Białe nieruchome
niebo przypomina poszycie namiotu. Parno. Cząsteczki wody rozpychają się w powietrzu i wszędzie
czuć zapach morza — elektryczny, ozonowy, rybny.
31
Widzi ruch, ale nie tam, między drzewkami, tylko
tutaj, pod nogami. Na ścieżkę wychodzi ogromny
czarny żuk; chwilę bada powietrze czułkami, przystaje, widocznie świadomy ludzkiej obecności. Białe niebo odbija się w jego doskonałym pancerzu mleczną
plamą i Kunickiemu zdaje się przez chwilę, że z ziemi
patrzy na niego osobliwe oko, które nie należy do
żadnego ciała, oko samowolne i bezinteresowne. Kunicki nieznacznie trąca czubkiem sandała ziemię. Zuk
przebiega dróżkę, szeleszcząc po wyschniętej trawie.
Znika w jeżynach. To wszystko.
Kunicki, klnąc, wraca do samochodu i ma jeszcze po drodze nadzieję, że ona z chłopcem już jakąś
okrężną drogą wrócili, tak, jest tego pewien. Powie
im: „Szukam was od godziny! Co wy, do cholery, wyprawiacie?".
Powiedziała: „Zatrzymaj samochód". Gdy przystanął, wysiadła i otworzyła tylne drzwi. Odpięła małego
od fotelika, wzięła go za rękę i razem poszli. Kunicki
nie miał ochoty wychodzić, poczuł się senny, zmęczony, choć przejechali dopiero kilka kilometrów. Spojrzał
tylko na nich kątem oka, nieuważnie, nie wiedział,
że ma patrzeć. Teraz próbuje wywołać ten zamazany obraz, wyostrzyć, zbliżyć i zatrzymać. Więc widzi
ich, gdy idą skrzypiącą ścieżką, od tyłu. Ona ma chyba jasne płócienne spodnie i czarną koszulkę, mały
— trykotową koszulkę ze słoniem, ale to akurat wie,
bo sam mu ją rano wkładał. Idąc, mówią coś do siebie, nie słyszy co, nie wiedział, że ma słuchać. Znikają
32
pomiędzy oliwkami. Nie wie, ile to trwa, ale niedługo. Kwadrans, może trochę więcej, gubi się w czasie,
nie patrzył na zegarek. Nie wiedział, że ma sprawdzać czas. Nienawidził, gdy zadawała mu to pytanie:
„O czym myślisz?". Odpowiadał, że o niczym, lecz mu
nie wierzyła. Mówiła, że nie można nie myśleć, obrażała się. Ależ tak — teraz Kunicki czuje coś w rodzaju
satysfakcji — potrafi o niczym nie myśleć. Umie to.
Jednak potem nagle przystaje w środku jeżynowego buszu, nieruchomieje, jakby jego ciało, sięgając do
kłącza jeżyny, znalazło mimowolnie nowy punkt równowagi. Ciszy akompaniuje brzęczenie much i szum
w głowie. Przez chwilę widzi siebie z góry: mężczyzna
w banalnych spodniach safari, w białej koszulce,
z małą łysiną na czubku głowy, wśród kęp zarośli,
intruz, gość w cudzym domu. Człowiek wystawiony na ostrzał, wydany w samym środku chwilowego
zawieszenia broni w bitwie, w którą zamieszane jest
i rozpalone niebo, i spierzchnięta ziemia. Ogarnia go
lęk; chciałby się natychmiast ukryć, schować w samochodzie, lecz ciało go ignoruje — nie może poruszyć
nogą, zmusić się do ruchu. Zrobić krok — nie sądził,
że to takie trudne; zerwały się łącza. Noga w sandale jest kotwicą, która trzyma go przy ziemi, utknął.
Świadomie, z wysiłkiem, zdziwiony sam sobą, zmusza
ją do ruchu. Nie ma innego sposobu na opuszczenie
tej rozgrzanej bezgranicznej przestrzeni.
Przyjechali 14 sierpnia. Prom ze Splitu był pełen
ludzi — sporo turystów, ale większość miejscowych.
33
Ci wieźli ze sobą zakupy z lądu, tam jest taniej. Wyspy rodzą skąpo. Łatwo dało się odróżnić turystów, bo
gdy słońce zaczęło nieuchronnie osuwać się w morze,
przeszli na prawą burtę i mierzyli w nie obiektywami.
Prom powoli mijał rozrzucone wyspy, a potem wydawało się, że wypłynął na otwarte morze. Nieprzyjemne uczucie, króciutki, niepoważny moment paniki.
Bez trudu znaleźli swój pensjonat, nazywał się
„Posejdon". Właściciel, brodaty Branko, w koszulce z muszlą, kazał sobie mówić po imieniu i klepiąc
Kunickiego poufale po plecach, zaprowadził ich na
piętro wąskiego kamiennego domu nad samym morzem i z dumą pokazał mieszkanie. Mieli do dyspozycji dwie sypialnie i małą narożną kuchenkę umeblowaną tradycyjnie, szafkami z laminowanej płyty
pilśniowej. Jej okna wychodziły wprost na plażę i na
pełne morze. Pod jednym z nich zakwitła właśnie
agawa — kwiat tkwił na silnej łodydze i tryumfalnie
wznosił się nad wodą.
Wyciąga mapę wyspy i rozważa możliwości. Mogła
stracić orientację i wyjść po prostu na szosę w innym
miejscu. Pewnie teraz stoi gdzie indziej, może nawet
zatrzyma jakiś samochód i pojedzie — gdzie? Widzi
na mapie, że szosa na Visie prowadzi krętą linią przez
całą wyspę i że można nią jeździć naokoło, nigdy nie
schodząc do morza. Tak też kilka dni temu zwiedzali Vis. Kładzie mapę na jej siedzeniu, na torebkę,
i rusza. Jedzie powoli, wypatrując ich między oliwkami. Ale po jakimś kilometrze pejzaż się zmienia:
3 4
oliwny gaj ustępuje miejsca kamienistym nieużytkom
porośniętym suchą trawą i jeżynami. Białe wapienne
kamienie są wyszczerzone jak pogubione przez dziką istotę olbrzymie zęby. Zawraca po kilku kilometrach. Po prawej stronie widzi teraz oszałamiająco zielone winnice, a w nich co jakiś czas małe kamienne
chatki na narzędzia — puste i ponure. W najlepszym wypadku zabłądziła, ale może zasłabła, ona
albo mały, jest tak duszno, tak gorąco. Może potrzebują natychmiastowej pomocy, a on zamiast coś zrobić, jeździ tam i z powrotem szosą. O tak, jest głupi,
że zrozumiał to dopiero teraz. Zaczyna mu mocniej
bić serce. Może miała udar słoneczny. Albo złamała
nogę.
Wraca i kilka razy trąbi klaksonem. Przejeżdżają
dwa niemieckie auta. Sprawdza czas; minęło już mniej
więcej półtorej godziny, co znaczy, że prom odpłynął.
Połknął samochody, zamknął wrota i ruszył w morze, biały potężny statek. Z minuty na minutę dzielą
ich coraz szersze połacie obojętnego morza. Kunicki
ma czarne przeczucie, od którego wysycha mu język,
przeczucie czegoś, co ma związek z tymi śmieciami
przy drodze, z muchami i ludzkimi odchodami. Zrozumiał. Oni zginęli. Przepadli oboje. Wie, że nie ma
ich wśród oliwek, ale mimo to biegnie tam suchą
ścieżką i woła ich, nie wierząc już, że odpowiedzą.
To czas poobiedniej sjesty, miasteczko jest prawie
puste. Na plaży, tuż przy drodze, trzy kobiety puszczają niebieskiego latawca. Widzi je dokładnie, kiedy
3 5
parkuje. Jedna z nich ma jasne kremowe spodnie opinające grube pośladki.
Znajduje Branka przy stoliku niewielkiej kafejki.
Siedzi tam z dwoma innymi mężczyznami. Piją palinkowac z lodem, jak whisky. Branko uśmiecha się
na jego widok, zaskoczony.
— Zapomniałeś czegoś? — pyta.
Podsuwają mu krzesło, ale on nie siada. Chce
wszystko opowiedzieć po kolei, przechodzi na angielski, jednocześnie gdzieś w innej części głowy zastanawia się, jakby to był film, co się robi w takiej
sytuacji. Mówi, że zginęli, Jagoda i mały. Mówi, gdzie
i kiedy. Mówi, że szukał i nie znalazł. Wtedy Branko
pyta:
— Pokłóciliście się?
Odpowiada, że nie, zgodnie z prawdą. Dwaj mężczyźni dopijają palinkowac. On też miałby ochotę.
Czuje w ustach ten ostro-słodkawy smak. Branko powoli zbiera ze stołu paczkę papierosów i zapalniczkę.
Tamci też wstają, opornie, jakby koncentrowali się
przed walką, a może po prostu woleliby tu siedzieć
w cieniu markizy. Pojadą tam wszyscy, ale Kunicki
upiera się, że trzeba najpierw zawiadomić policję.
Branko waha się. Jego czarną brodę przetykają promienie siwych włosów. Na żółtej koszulce czerwienieje rysunek muszli i napis: „Shell".
— Może ona zeszła do morza?
Może zeszła. Ustalają: Branko i Kunicki wrócą
w tamto miejsce, a dwaj pozostali pójdą na posterunek, żeby zadzwonić do Visu. Branko tłumaczy, że
3 6
w Komiży jest tylko jeden policjant, że prawdziwy
posterunek jest w Visie. Na stoliku zostają szklanki
z topniejącym lodem.
Kunicki bez trudu rozpoznaje małą zatoczkę przy
drodze, gdzie przedtem stał. Wydaje mu się, że to
było całe wieki temu, czas teraz płynie inaczej, jest
gęsty i cierpki, składa się z sekwencji. Zza białych
chmur wychodzi słońce, nagle robi się gorąco.
— Zatrąb — mówi Branko i Kunicki naciska
klakson.
Dźwięk jest długi, żałosny, jak głos zwierzęcia.
Milknie i rozbija się na miniaturowe echa cykad.
Ruszają w oliwkowy busz, nawołując się od czasu do czasu. Spotykają się dopiero przy winnicy i po
chwili rozmowy postanawiają przejść ją całą. Posuwają się cienistymi rzędami, wołając zaginioną kobietę: „Jagoda, Jagoda!". Kunicki zdaje sobie sprawę ze znaczenia tego imienia, zapomniał już o tym,
i nagle wydaje mu się, że bierze udział w pradawnym
rytuale, zamazanym, groteskowym. Spod krzaków
zwisają nabrzmiałe ciemnofioletowe grona, perwersyjne, zwielokrotnione sutki, a on błądzi w liściastych
labiryntach, krzycząc: „Jagoda, Jagoda". Do kogo to?
Kogo szuka?
Musi na chwilę przystanąć, kłuje go w boku; zgina się wpół między rzędami roślin. Zanurza głowę
w cienisty chłód, przytłumiony listowiem głos Branka milknie i Kunicki słyszy teraz brzęczenie much
— znajomą osnowę ciszy.
3 7
Za winnicą zaczyna się następna, oddzielona tylko
wąską ścieżką. Zatrzymują się i Branko dzwoni z komórki. Powtarza dwa słowa „żena" i „dijete" — tylko
to jest w stanie zrozumieć Kunicki. Słońce robi się pomarańczowe; wielkie, napuchnięte słabnie w oczach.
Za chwilę będzie mu można spojrzeć w twarz. Winnice zaś nabierają intensywnie ciemnozielonego koloru.
Dwie ludzkie figurki stoją w tym zielonym pasiastym
morzu bezradnie.
O zmierzchu na szosie jest już kilka aut i grupka
mężczyzn. Kunicki siedzi w samochodzie z napisem
„Policija" i z pomocą Branka odpowiada na chaotyczne, jak mu się zdaje, pytania dużego spoconego policjanta. Mówi prostą angielszczyzną. „We stopped. She
went out with the child. They went right, here", pokazuje ręką. „I was waiting, let's say, fifteen minutes.
Then I decided to go and look for them. I couldn't
find them. I didn't know what has happened". Dostaje ciepławą wodę mineralną, pije ją łapczywie.
„They are lost". A potem dodaje jeszcze raz: „lost".
Policjant dzwoni gdzieś z komórki. „It is impossible
to be lost here, my friend", mówi do niego, czekając
na połączenie. Kunickiego uderza to „my friend". Potem odzywa się walkie-talkie. Zanim ruszą nierówną
tyralierą w głąb wyspy, minie jeszcze godzina.
Przez ten czas opuchnięte słońce opuszcza się nad
winnice, a gdy wyjdą na samą górę, okaże się, że dotyka już morza. Mimowolnie są świadkami operowej dlużyzny jego zachodu. W końcu ludzie zapalają
3 8
latarki. Już po ciemku schodzą na wysoki, urwisty
brzeg wyspy, gdzie pełno małych zatoczek, i sprawdzają dwie z nich, w każdej stoją kamienne domki,
zamieszkane przez tych bardziej ekscentrycznych turystów, którzy nie lubią hoteli i wolą więcej zapłacić
za brak bieżącej wody i elektryczności. Ludzie gotują
na kamiennych kuchniach albo mają ze sobą butle
z gazem. Łowią ryby, które wędrują z morza wprost
na ruszt. Nie, nikt nie widział kobiety z dzieckiem.
Zaraz będą jeść kolację — na stołach pojawiają się
chleb, sery, oliwki i biedne ryby, które jeszcze w południe oddawały się swoim bezmyślnym zajęciom
w morzu. Co jakiś czas Branko dzwoni do hotelu
w Komiży — prosi go o to Kunicki, bo wydaje mu
się, że ona zabłądziła i w końcu doszła tam inną drogą. Ale Branko po każdym telefonie poklepuje go
tylko po plecach.
Około północy okazuje się, że grupa mężczyzn
stopniała i jest wśród nich tych dwóch, których Kunicki zobaczył przy stoliku w Komiży. Teraz, przy
pożegnaniu, przedstawiają się: Drago i Roman. Idą
razem do samochodu. Kunicki jest im wdzięczny za
pomoc, nie wie, jak to okazać, zapomniał, jak po
chorwacku mówi się „dziękuję"; musi być jakoś „djakuju", „djakuje" czy coś w tym rodzaju. Właściwie
przy odrobinie dobrej woli mogliby wspólnie wypracować jakąś słowiańską koine, zestaw podobnych,
podręcznych słowiańskich słów, używanych bez gramatyki, zamiast osuwać się w drętwą i uproszczoną
wersję angielskiego.
3 9
W nocy pod jego dom przypływa łódź. Mają się
ewakuować, to powódź. Woda sięga już pierwszego
piętra budynków. W kuchni przeciska się przez fugi między kafelkami i wypływa ciepłymi strużkami
z elektrycznych gniazdek. Książki spuchły od wilgoci.
Otwiera jedną i widzi, że litery spływają jak makijaż,
pozostawiając puste zamazane kartki. Okazuje się,
że wszyscy odpłynęli już poprzednim transportem,
został tylko on.
Przez sen słyszy krople leniwie padającej z nieba wody, która po chwili zamienia się w gwałtowną
krótką ulewę.
Benedictus, qui venit
Kwiecień na autostradzie, smugi czerwonego słońca
na asfalcie, świat starannie przykryty lukrem niedawnego deszczu — wielkanocna babka. W Wielki
Piątek, o zmierzchu, gdzieś między Belgią i Holandią
jadę samochodem — nie wiem dokładnie, bo granica
znikła, zatarła się zupełnie, nie używana. Stacja radiowa nadaje „Requiem". Przy „Benedictus" wzdłuż
autostrady zapalają się lampy, jakby chciały uprawomocnić przekazane mi przez radio mimowolne błogosławieństwo.
Lecz, prawdę mówiąc, mogło to znaczyć tylko tyle, że znalazłam się już w Belgii, gdzie miłym dla
podróżnych zwyczajem oświetla się wszystkie autostrady.
4 0
Panoptikum
Panoptikum i wunderkamera, jak się dowiedziałam
z przewodnika po muzeum, to stateczna para, która poprzedzała istnienie muzeów. Były to wystawy
zbiorów wszelkich osobliwości, które ich właściciele
zwozili z dalszych i bliższych podróży.
Nie można jednak nie pamiętać, że panoptikonem
Bentham nazwał swój genialny system dozorowania
więźniów; miał on na celu taką konstrukcję przestrzeni, żeby każdy z więźniów był nieustannie widziany.
Kunicki. Woda II
— Wyspa nie jest znowu taka wielka — mówi rano
Djurdżica, żona Branka, i nalewa mu mocnej, gęstej
kawy do filiżanki.
Wszyscy to powtarzają jak mantrę. Kunicki rozumie, co chcą mu powiedzieć, sam to wie, że wyspa
jest zbyt mała, żeby się na niej zgubić. Wyspa ma
ledwie ponad dziesięć kilometrów długości i tylko
dwie większe osady, miasta Vis i Komiżę. Można ją
dokładnie przeszukać, centymetr po centymetrze,
jak szufladę. I ludzie w obu miasteczkach dobrze się
znają. Noce są ciepłe, na polach rosną winnice, a figi
prawie już dojrzały. Nawet jeżeli zabłądzili, nic im się
nie stanie, nie umrą z głodu ani z zimna, nie zjedzą
ich dzikie zwierzęta. Spędzą ciepłą noc na suchej, rozgrzanej trawie, pod oliwką, będą słyszeć senny szum